<!-- Do not edit this file directly. Get the latest from
     https://github.com/cncf/foundation/blob/main/code-of-conduct.md -->
## Кодекс поведінки спільноти CNCF v1.3 {#cncf-community-code-of-conduct-v1.3}

### Кодекс поведінки сільноти {#community-code-of-conduct}

Як учасники, підтримувачі та учасники спільноти CNCF, з метою підтримки відкритої та привітної спільноти, ми зобов’язуємось поважати всіх, хто бере участь або робить внесок через повідомлення про проблеми, подачу запитів на функції, оновлення документації, надсилання pull-requests або патчів, відвідування конференцій або заходів, або іншу участь у діяльності спільноти чи проєктів.

Ми прагнемо зробити участь у спільноті CNCF вільною від утисків для всіх, незалежно від віку, розміру тіла, касти, інвалідності, етнічного походження, рівня досвіду, сімейного стану, статі, гендерної ідентичності та самовираження, сімейного стану, військового або ветеранського статусу, національності, зовнішності, раси, релігії, сексуальної орієнтації, соціально-економічного статусу, племінної приналежності чи будь-якого іншого виміру різноманітності.

## Сфера застосування {#scope}

Цей кодекс поведінки застосовується:

- в проєктах та спільних просторах,
- в інших просторах, коли слова або дії учасника спільноти CNCF спрямовані на проєкт CNCF, спільноту CNCF або іншого учасника спільноти CNCF.

## Заходи CNCF {#cncf-events}

Заходи CNCF, які проводяться Linux Foundation спільно з професійними організаторами, регулюються Кодексом поведінки Linux Foundation [Events Code of Conduct](https://events.linuxfoundation.org/code-of-conduct/), доступним на сторінці заходу. Він призначений для використання разом з Кодексом поведінки CNCF.

## Наші стандарти {#our-standards}

Спільнота CNCF є відкритою, інклюзивною та доброзичливою. Кожен член нашої спільноти має право на повагу до своєї ідентичності.

Приклади поведінки, що сприяє створенню позитивної атмосфери, включають, але не обмежуються:

- Виявленням емпатії та доброзичливості до інших людей
- Повагу до різних думок, точок зору та досвіду
- Наданням та прийняттям конструктивної критики з вдячністю
- Визнанням відповідальності, вибачення перед тими, на кого вплинули наші помилки, та навчанням на цьому досвіді
- Орієнтацією на благо не лише для себе, а й для всієї спільноти
- Використанням привітної та інклюзивної мови

Приклади неприйнятної поведінки включають, але не обмежуються:

- Використанням сексуалізованої мови або зображень
- Тролінгом, образливими або зневажливими коментарями, особистими або політичними атаками
- Публічним або приватним переслідуванням у будь-якій формі
- Публікацією приватної інформації інших осіб, такої як фізична або електронна адреса, без їх явного дозволу
- Насильством, погрозами насильства або заохоченням інших до насильства
- Переслідуванням або стеженням за кимось без їх згоди
- Небажаними фізичними контактами
- Небажаною сексуальною або романтичною увагою або залицяннями
- Іншою поведінкою, яка може розумно вважатися неприйнятною в професійному середовищі

Також заборонено:

- Надавати свідомо неправдиву або оманливу інформацію у зв’язку з розслідуванням у рамках Кодексу поведінки або навмисно втручатися в розслідування.
- Мститися особі за повідомлення про інцидент або за надання інформації про інцидент як свідка.

Мейнтейнери проєктів мають право та обов’язок видаляти, редагувати або відхиляти коментарі, коміти, код, редагування вікі, питання та інші внески, які не відповідають цьому Кодексу поведінки. Приймаючи цей Кодекс поведінки, мейнтейнери проєктів зобов’язуються справедливо та послідовно застосовувати ці принципи до кожного аспекту управління проєктом CNCF. Мейнтейнери проєктів, які не дотримуються або не забезпечують виконання Кодексу поведінки, можуть бути тимчасово або назавжди усунені з команди проєкту.

## Звітування {#reporting}

Для інцидентів, що трапляються в спільноті Kubernetes, звертайтесь до [Комітету з Кодексу поведінки Kubernetes](https://git.k8s.io/community/committee-code-of-conduct) на адресу <conduct@kubernetes.io>. Ви можете очікувати на відповідь протягом трьох робочих днів.

Для інших проєктів або для інцидентів, які не прив’язані до проєкту або впливають на декілька проєктів CNCF, будь ласка, звертайтесь до [Комітету з Кодексу поведінки CNCF](https://www.cncf.io/conduct/committee/) на адресу <conduct@cncf.io>. Крім того, ви можете звернутися до будь-якого з окремих членів [Комітету з Кодексу поведінки CNCF](https://www.cncf.io/conduct/committee/), щоб подати звіт. Для більш детальних інструкцій щодо подання звіту, включаючи подання звіту анонімно, дивіться наші [Процедури вирішення інцидентів](https://github.com/cncf/foundation/blob/main/code-of-conduct/coc-incident-resolution-procedures.md). Ви можете очікувати відповідь протягом трьох робочих днів.

Для інцидентів, що трапляються на заходах CNCF, організованих Linux Foundation, звертайтеся на адресу <eventconduct@cncf.io>.

## Застосування {#enforcement}

Після розгляду та розслідування інциденту, про який було повідомлено, група реагування Кодексу поведінки, яка має на це повноваження, визначить відповідні дії на основі цього Кодексу поведінки та повʼязаної з цим документації.

Для інформації про те, які інциденти в рамках Кодексу поведінки розглядаються керівництвом проєкту, які розглядаються Комітетом з Кодексу поведінки CNCF, а які — Linux Foundation (включно з їх командою з проведення заходів), дивіться наші [Політики повноважень](https://github.com/cncf/foundation/blob/main/code-of-conduct/coc-committee-jurisdiction-policy.md).

## Зміни {#changes}

Відповідно до Статуту CNCF, будь-які суттєві зміни до цього Кодексу поведінки мають бути затверджені Технічним Наглядовим Комітетом.

## Подяки {#acknowledgements}

Цей Кодекс поведінки адаптовано з Contributor Covenant (https://contributor-covenant.org), версія 2.0, доступної на https://contributor-covenant.org/version/2/0/code_of_conduct/
